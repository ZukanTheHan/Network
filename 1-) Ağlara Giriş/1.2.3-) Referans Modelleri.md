# Referans Modelleri

Ağ üzerindeki paketlerin ilerleyişi hakkında bize yardımcı olması için referans modellerinden yararlanırız. Katmanlı bir model kullanmanın faydaları şunlardır:

- Protokol tasarımına yardımcı olur. Bir katmanda çalışan protokol bir üst katmandaki protokol hakkında bilgi sağlar. Üst ve alt katmanlar için bir arayüz belirler.
- Bir katmanda yapılan değişikler üstteki veya alttaki katmanı etkilememesi. 
- Ağ işlevlerini tanımlamak için ortak bir dil sağlar.

Günümüzde kullanılan iki katmanlı model vardır:

- OSI Referans Modeli
- TCP/IP Referans Modeli

![image](https://user-images.githubusercontent.com/70758694/153710261-92c4318b-2544-46e1-8ad4-f13c57486e14.png)

## OSI Referans Modeli
- 7 - Uygulama katmanı, süreçten sürece iletişim için kullanılan protokolleri içerir. Son kullanıcıya bir arayüz sunulur. Data haberleşmesinin başladığı katmandır.
- 6 - Sunum katmanı, uygulama katmanı hizmetleri arasında aktarılan verilerin ortak gösterimini sağlar. Datanın nasıl ileteceği ile ilgilenir. jpg, txt, mp4 vb. 
dosyalarını kullanıcıya sunmaya çalışır. Eğer şifreleme ve sıkıştırma destekliyorsa bunları da gerçekleştirir.
- 5 - Oturum katmanı, veri alışverişini yönetmek için sunum katmanına hizmetler sağlar. Oturum yönetiminden sorumludur. Örnek olarak bir sayfada hesaba giriş
yapıldığında yeni sekmelerde de bunun devam ettirilmesini sağlar.
- 4 - Taşıma katmanı, uç cihazlar arasındaki iletişim için verileri parçalara ayırmak, aktarmak ve yeniden birleştirmek için hizmetleri tanımlar. Bu parçalama 
olayına segmentasyon denir. Eğer çok büyük paketler tek bir seferde gönderilmeye çalışılsa hem ağı başka bir şey kullanamayacağız hemde eğer gönderimde sorun 
olursa büyük paketi tekrar göndermek zorunda kalırız. Parça takibi için her bir parçaya bir numara verilir ve Taşıma katmanı başlığında yer alır. Bunun yanında 
hedef ve kaynak port numaraları da burada yer almaktadır.
- 3 - Ağ katmanı, tanımlanan uç cihazlar arasında ağ üzerinden tek tek veri parçalarını değiş tokuş etmek için hizmetler sağlar. Burada kaynak ve hedef IP adresleri 
eklenir.
- 2 - Veri bağlantısı katmanı protokolleri, ortak bir ortam üzerinden cihazlar arasında veri çerçevelerinin değiş tokuş edilmesi için yöntemleri tanımlar. Bunu da bu
eklenen kaynak ve hedef MAC adresleriyle gerçekleştirir.
- 1 - Fiziksel katman protokolleri, bir ağ cihazına ve bu cihazdan bir bit iletimi için fiziksel bağlantıları etkinleştirmek, sürdürmek ve devre dışı bırakmak için 
mekanik, elektriksel, işlevsel ve prosedürel araçları tanımlar.

OSI referans modeline göre bir verinin yolcuğuna bakalım.

Öncelikle uygulama katmanında veri haberleşmesinin başladığını söylemiştik. Kullanıcı tarafına sunuculacak verinin türü, sıkıştırma ve şifreleme işlemlerini sunum kısmında gerçekleştirildiğini anlattık. Oturum katmanında ise istemci sunucu arasında bağlantı yönetimi gerçekleşiyordu. Artık elimizde bir veri mevcut, şimdi bunun başına çeşitli başlıklar ekleyerek kapsülleme işlemini gerçekleştireceğiz:

- Taşıma katmanında, verimizin başına bir taşıma katmanı başlığı eklenir. Bu başlık içerisinde sequence number ve acknowledge number bulunmaktadır. Verimizi parçaladığımızı ve bu işleme de segmentasyon denildiğini daha önce belirtmiştik. Bu işlem sonrasında parçalara sequence number verilir, bu o parçanın sıra numarasını belirtir. Acknowledge number ise bir sonraki parçayı istemek için ya da bozulan parçayı talep etmek için kullanılır. Bu başlıkta eklenen bir diğer önemli bilgi ise kaynak ve hedef portu bilgisidir. Port numaraları hangi uygulamaya erişmek istediğimizi belirtir. Örnek olarak eğer HTTP ile hizmet veren bir web sunucusuna erişmek istersek hedef portumuza 80 yazmamız gerekir. Paket, sunucuya ulaştığında port numarasına bakılacak ve web sunucusu uygulamasına yönlendirelecektir. Kaynak port ise istemci tarafında rastgele seçilir. Port numaraları sayesinde pek çok hizmeti aynı anda alabiliriz. Taşıma katmanı başlığı eklenmiş verimize segment veya datagram denir.
- Ağ katmanında, taşıma katmanı başlığının önüne ağ katmanı başlığı eklenir. Bu başlık içerisinde kaynak ve hedef IP adresleri bulunmaktadır. IP adresleri, mantıksal adreslerdir, bulunduğunuz ağa göre değişecektir. Fiziksel olarak bilgisayarınıza atanmaz. IP adresi, paketlerin hedef ağa ulaştırılmasında görevlidir. IP adreslerine bakıp paketi doğru ağa ulaştıran router cihazlarıdır. Ağ katmanı başlığı eklenmiş segmente paket denir.
- Veri bağlantısı katmanında, paketin önüne veri bağlantısı katmanı başlığı eklenir. Ayrıca bu katmadan paketimizin sonuna bir kuyruk eklenir. Başlığa çerçeve başlığı (frame) denir. Bu başlık içerisinde kaynak ve hedef MAC adresleri bulunmaktadır. Bu adresleri aynı ağ içerisinde pakerleri ulaştırmak için kullanırız. Bu görevi switch cihazları yerine getirir. Eklenen kuyruk kısmına ise trailer denir. Burada paketin bozulup bozulmadığın kontrolün yapılaması için bir kontrol numarası eklenmiştir. Eğer paket bozulmuşsa çöpe atılır. 
- Fiziksel katmanda, çerçeve bitlere dönüştürülüğ ağ ortamı içerisinde iletilir.

![image](https://user-images.githubusercontent.com/70758694/153722587-57a7d180-5dda-4ae2-8f80-36e3828a8863.png)

Yukarıdaki şekilde, son kullanıcı tarafından kapsülleme gerçekleştirildi ve fiziksel ortamda iletildi. Bir sonraki durağımız şekilde gösterildiği gibi switch. Switch cihazları ikinci katman (L2) cihazlardır. IP adreslerine bakmadıkları anlamına gelir. Switch bitleri çevirir ve ikinci katmanda bulunan MAC adreslerine bakar. Burada son kullancı bir dış ağdaki sunucuya bağlanmak istediği için hedef MAC adresi bizi dış ağlara çıkartacak olan gateway MAC adresidir. MAC adresleri NIC kartlarında gömülü olarak gelir. Switch hedef MAC adresine göre ilgili porttan gateway cihazına çerçeveyi (frame) gönderir.

Gateway cihazı yani router önce ikinci katmanı çıkar, hedef MAC adresi kendi MAC adresi olduğu için bu başlığı söker ve üçüncü katmana çıkar. Burada bulunan hedef IP adresine göre  router ilgili arayüzüne paketi gönderir. Üçüncü katmanda herhangi bir değişiklik yapılmaz. İkinci katmanda ise kaynak MAC adresi olarak ilgili router arayüzünün MAC adresi eklenir, hedef MAC adresi olarak sunucunun MAC adresi yazılır ve frame gönderilir. Switch yine aynı işlemleri gerçekleştirir. MAC tablosuna bakar, hedef MAC adresi olarak sunucunun buluğunu porta çerçeveyi (frame) gönderir. Sunucu tarafında da kapsülden çıkarma işlemi yani başlıkların sökülüp atılma işlemi yapılır.

## TCP/IP Referans Modeli

![image](https://user-images.githubusercontent.com/70758694/153723209-fd038c5a-6373-458f-bbe6-80e995198b26.png)

TCP/IP referans modelinde uygulama katmanı yukarıda görüldüğü gibi beşinci, altıncı ve yedinci katmanları kapsamaktadır. Transport katmanında ise sadece TCP/UDP protokolleri mevcuttur. Internet katmanında sadece IP protokolü mevcuttur. Network Access katmanında LAN ve WAN teknolojilerine ait bilgiler bulunur. Bugün networkte TCP/IP modeli kullanılır.
