# ARP

Bir cihaz aynı ağdaki başka bir cihazla konuşabilmesi için hedef cihazın MAC adresinin öğrenmesi gerekir. Bunu ise hedef cihazın IP adresiyle sorgu yaparak öğrenebilir. Bu sorguya ARP sorgusu denir. ARP protokolü aynı ağda bulunan cihazların kendi aralarında MAC adreslerini öğrenebilmeleri için geliştirilmiş bir protokoldür. Kaynaktan çıkan ilk paket bir broadcast paketidir ve ARP Request denir. İçerisinde hedefe ait IP adresi, broadcast MAC adresi (ff:ff:ff:ff:ff:ff) ve MAC sorgusu yer alır. Paket ağda bulunan tüm cihazlara ulaştıktan sonra hedef IP adresiyle kendi adresi eşleşen cihaz bu sorguya unicast olarak cevap verir ve bu cevaba da Arp Reply denir. 

IP adresiyle eşleştirilmiş MAC adresleri arp tablosunda tutulur. Bilgisayarlar paket göndermek istediğinde arp tablosunda yararlanır. Aynı ağ içerisinde paket gönderimi yapılacaksa doğrudan bir anahtar (switch) yardımıyla bunu gerçekleştirir. Uzak bir ağa gönderilmesi isteniyorsa bu sefer paket varsayılan ağ geçidine (default gateway) iletilecektir.

Arp tablolarındaki girdiler 5 dk kadar tutulur, başka bir istek oluşturulmazsa bu girdi silinir. Bilgisayarlarda bu tabloyu görüntülemek için arp -a komutu kullanılır.

ARP sorguları broadcast olduğu için ağda geçici performans düşüşlerine neden olabilir. Ayrıca güvenlik zafiyetleri yaratır. Ağda bulunan bir saldırgan arp zehirlemesi saldırısı gerçekleştirebilir ve saldırıya maruz kalan cihaz ile varsayılan ağ geçidi arasına girer. Paketleri okuyabilir. Güvenli olmayan sitelerde yani http ile açılan sitelerde kullanıcıya ait bilgiler çalınabilir. 
