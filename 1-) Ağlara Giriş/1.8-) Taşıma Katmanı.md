# Taşıma Katmanı

Taşıma katmanının görevi veriyi uygulama katmanına taşımaktır. Bir bilgisayar üzerinden aynı anda birden fazla uygulama ile mantıksal iletişimin kurulmasını sağlar. Bu katmanda veri parçalara bölünerek segmentler (TCP) veya datagramlar (UDP) oluşturulur. Bu sayede veri aktarımının daha sağlıklı olması sağlanır. Çünkü büyük bir veriyi tek seferde göndermeye çalışırsak bu bant genişliğinde bir darboğaz yaratır. Bu aktarım gerçekleşinceye kadar başka bir aktarım yapılamaz. Yani web sitesini incelerken aynı anda müzik dinlemeyemez veya maillerinizi kontrol edemezsiniz. Eğer aktarım esnasında veri bozulursa veya kayıp olursa tekrar gönderiminin yapılması lazım bu da zaman kaybına yol açar. 

Bu katmanda çalışan iki protokol vardır, bunlar TCP ve UDP'dir. TCP protokolü veri aktarımının eksiksiz olmasını sağlar. UDP'de ise bu takip yapılmaz ama TCP'ye göre aktarım hızı daha yüksektir. TCP paketleri segmentlere böler ve bunları numaralandırılır. Bu sayede veri izlenebilir. Eksik veya bozulmuş bir paketin tekrar gönderimi bu sayede sağlanabilir. 

TCP akış kontrolü yeteneğine sahiptir. Mümkün olan en yüksek hızda paketlerin iletimini sağlar. Eğer bant genişliği azsa veya hedef cihaz bu akışı kaldıramıyorsa akışı yavaşlatır ve paket kaybını en aza indirmeye çalışır. Bant genişliğindeki darboğaz çözülmüşse, hedef artık daha hızlı veri akışını kaldırabiliyorsa vb. TCP hemen mümkün olan en yüksek hızda paket gönderimine devam eder. 

UDP, TCP'den daha basit bir taşıma katmanı protokolüdür. Güvenilirlik ve akış kontrolü sağlamaz, bu da daha az başlık alanı gerektirdiği anlamına gelir. UDP'de eksiksiz paket iletme kontorlü ve akış kontrolü olmadığından, UDP TCP'den daha hızlıdır. UDP, uygun uygulamalar arasında çok az ek yük ve veri denetimi ile veri birimlerinin teslim edilmesi için temel işlevleri sağlar. UDP'de paketler datagramlara bölünür. 

UDP bağlantısız bir protokoldür. UDP, güvenilirlik veya akış denetimi sağlamadığından, kurulu bir bağlantı gerektirmez. UDP, istemci ve sunucu arasında gönderilen veya alınan bilgileri izlemediğinden, UDP durumsuz bir protokol olarak da bilinir.

UDP, verilerin hedefte alındığına dair bir onay olmadığı için best efford protokol olarak da bilinir. UDP ile, göndericiyi başarılı bir teslimat konusunda bilgilendiren hiçbir taşıma katmanı süreci yoktur. Özellikle son iki özelliği IP protokolü ile aynıdır.

Bazı uygulamalar ağ üzerinden aktarım sırasında bir miktar veri kaybını tolere edebilir, ancak aktarımdaki gecikmeler kabul edilemez. Bu uygulamalar için daha az ağ yükü gerektirdiğinden UDP daha iyi bir seçimdir. IP üzerinden Ses (VoIP) gibi uygulamalar için UDP tercih edilir. 

UDP, verilerin minimum düzeyde olduğu ve yeniden iletimin hızlı bir şekilde yapılabildiği istek ve yanıt uygulamaları tarafından da kullanılır. Örneğin, alan adı hizmeti (DNS), bu tür bir işlem için UDP kullanır. İstemci, bir DNS sunucusundan bilinen bir domain adı için IPv4 ve IPv6 adresleri ister. İstemci önceden belirlenmiş bir süre içinde yanıt almazsa, isteği tekrar gönderir.

Bazı uygulamalar için tüm verilerin ulaşması ve uygun sırayla işlenebilmesi önemlidir. Bu tür uygulamalar için aktarım protokolü olarak TCP kullanılır. Örneğin, veritabanları, web tarayıcıları ve e-posta istemcileri gibi uygulamalar, gönderilen tüm verilerin hedefe orijinal durumunda ulaşmasını gerektirir. Herhangi bir eksik veri, bir iletişimi bozabilir, bu da onu eksik veya okunamaz hale getirebilir. Örneğin, web üzerinden bankacılık bilgilerine erişirken tüm bilgilerin doğru bir şekilde gönderilip alındığından emin olmak önemlidir.

