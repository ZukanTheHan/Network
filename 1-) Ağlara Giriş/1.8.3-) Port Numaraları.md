# Port Numaraları

Port numaraları, hangi uygulamaya paketin çıkarılacağını belirler. TCP ve UDP protokolleri, birden çok eş zamanlı ağ iletişimini yönetmek için port numaralarını kullanır.

Örneğin, bir bilgisayarın bir web sunucusundan bir web sayfası isteği başlattığını varsayalım. Bilgisayar tarafında bu ağ iletişimini diğer uygulamalardan ayırabilmek için rastgele bir kaynak port numarası seçilir ve açılır. Kaynak port tarafına eğer http protokolü kullanan bir web sayfası ise 80 yazılır. Bilgisayar tarafından bir başka web isteği gönderilebilir. Bilgisayar tarafından oluşturulan her istek, dinamik olarak oluşturulmuş farklı bir kaynak bağlantı noktası numarası kullanır. Bu işlem, aynı anda birden fazla konuşmanın gerçekleşmesine izin verir.

![image](https://user-images.githubusercontent.com/70758694/161417264-fc5e922e-f076-4591-9af0-11236e640103.png)

Yukarıdaki şekilde görüldüğü gibi bilgisayar rastgele seçtiği kaynak port numaraları ile eş zamanlı birden çok bağlantı kurabiliyor.

Kaynak IP ve kaynak port veya hedef IP ve hedef port soket olarak bilinir. Örnek olarak 192.168.2.14 IP'li cihaz 33.14.15.16 IP adresli web sunucusuna web sayfası isteği gönderdiğini varsayalım. 

192.168.2.14:50210 cihaz bu şekilde kaynak IP ve kaynak port numarasını içeren bir bağlantı kuracaktır. Bu şekilde gösterime soket denir. Hedef içinse 33.14.15.16:80 şeklinde bir soket oluşuturulacaktır. {192.168.2.14:50210 33.14.15.16:80} bu gösterimi de soket çifti denir.

Internet Assigned Numbers Authority (IANA),  çeşitli adresleme standartlarını atamaktan sorumlu dahil olmak üzere port numaralarını da atamaktan sorumlu standartlar kuruluşudur. 

Ayırdığı üç farklı port adres aralığı vardır.

- **Well-known ports** - 0 - 1,023
Bu portlar, web tarayıcıları, e-posta istemcileri ve uzaktan erişim istemcileri gibi yaygın veya popüler hizmetler ve uygulamalar için ayrılmıştır.

- **Registered Ports** - 1.024 - 49.151
Bu bağlantı noktası numaraları, belirli işlemler veya uygulamalarla kullanmak üzere IANA tarafından atanır.
Örneğin Cisco, RADIUS sunucu kimlik doğrulama işlemi için 1812 numaralı bağlantı noktasını kaydetti.

- **Private and/or Dynamic Ports** - 49.152 - 65.535
Bu bağlantı noktaları, geçici bağlantı noktaları olarak da bilinir.
İstemcinin işletim sistemi, bir hizmete bağlantı başlatıldığında genellikle kaynak portu dinamik olarak atar.
Dinamik bağlantı noktası daha sonra iletişim sırasında istemci uygulamasını tanımlamak için kullanılır.

### Well Known Ports
| Port | Taşıma Katmanı | Protokol |
| :---:|:----:|:-------:|
| 20 | TCP | FTP - Data |
| 21 | TCP |FTP - Control |
| 22 | TCP |SSH |
| 23 | TCP |Telnet |
| 25 | TCP |SMTP |
| 53 | TCP/UDP | DNS |
| 67 | UDP | DHCP - Server |
| 68 | UDP | DHCP - Client |
| 69 | UDP | TFTP | 
| 80 | TCP | HTTP |
| 110 | TCP | POP3 |
| 143 | TCP | IMAP |
| 161 | UDP | SNMP |
| 443 | TCP | HTTPS |

Bazı uygulamalar hem TCP hem de UDP kullanabilir. Örneğin, istemciler bir DNS sunucusuna istek gönderdiğinde DNS, UDP'yi kullanır. Ancak, iki DNS sunucusu arasındaki iletişim her zaman TCP kullanır.

Bilgisyarınızda bu bağlantıları görebilemek için netstat -ab komutunu kullanabilirsiniz. -a all yani tüm bağlantıları göster parametresi. -b ise bu bağlantıyı hangi uygulamanın açtığını gösterir.





