# Ağ nedir?
İki veya daha fazla bilgisayarın birbirleriyle haberleştiği ortama denir. Günümüzde iki çeşit ağ vardır. Biri yerel ağ (Local area network) diğeri
geniş alan ağı (wide area network). Bunlara daha sonra değineceğiz. Bir ağa bağlı olan ve ağ iletişimine doğrudan katılan tüm bilgisayarlar host olarak
adlandırılır. Uç cihaz (end-point) olarakta adlandırılır veya istemci de (client) denir. Her bir uç cihaza ağda iletişim kurabilmesi için bir numara
atanır. Bu numara, belirli bir ağdaki uç cihazı tanımlar. Bu numaraya İnternet Protokolü (IP) adresi denir. IP adresiyle bir uç cihazı ve bağlı olduğu
ağı tanımalayabiliriz. 
![image](https://user-images.githubusercontent.com/70758694/153429642-bdd34a0f-e986-4968-a6bd-e803d469c4e6.png)
Sunucular, ağda bulunan diğer uç cihazlara veya istemcilere çeşitli hizmetler sağlayan bilgisayarlardır. Bu hizmetler e-posta, dosya veya web sayfaları
gibi bilgi vermeyi amaçlar. Bunları yapabilmeleri için yazılımlara ihtiyaç duyarlar. Örneğin, bir sunucu, ağa web hizmetleri sağlamak için web suncusu
yazılımına ihtiyaç duyar. Sunucular pek çok istemciye aynı anda hizmet verebilirler.
İstemcilerde sunucudan bir istekte bulunmak ve bilgileri görüntülemek için yazılımlara ihtiyaç duyarlar. En bilinen örnek, Chrome veya Firefox gibi bir
web tarayıcısıdır. E-postalarımıza erişmek için Microsoft Outlook gibi bir posta istemcisine ihtiyaç duyarız. Dosyalara erişebilmek için Windows Dosya
Gezgini gibi istemci yazılımlarını kullanırız.
