# TCP Bağlantısının Kurulması

TCP protokolünde haberleşmenin başlaması için istemci ile sunucu arasında bir bağlantının kurulması lazım. Bu bağlantının kurulabilmesi için yapılan işleme üç yönlü el sıkışma denir. 

Bu işlem istemci tarafından başlatılır. 

![image](https://user-images.githubusercontent.com/70758694/161603345-b11b3fce-7a7e-4383-9e8c-844ac64b7247.png)

Yukarıdaki örnekten devam edelim. Burada istemcimiz TCP başlığında bulunan kontrol bitlerinden olan SYN bitini 1 yaparak karşı tarafla senkronize olma isteğini belirtiyor. TCP başlığında bulunan sıra numarası değerini ise rastgele seçiyor. Daha sonra kaynak port adresini de rastgele seçiyor ve hedef port adresine de web hizmeti almak istediği için 80 yazıyor ve paketi gönderiyor. 

Sunucu istemciden gelen paketi alıyor ve SYN yani senkronizasyon isteğine karşılık SYN kontrol bitini 1 yapıyor ve paketin alındığına dair bilgiyi de gönderebilmek için ACK bitini 1 yapıyor. Sıra numarasını rastgele oluşturuyor. ACK sayısını da istemcinin gönderdiği paketin sıra numarasının bir fazlasıyla dolduruyor ki karşı tarafa 100. paketinin geldiğini bir sonraki paketi istediğini belirtiyor. Daha sonra kaynak ve hedef port adreslerini de yazıyor ve istemciye gönderiyor. 

İstemci de SYN yani senkronize işleminin olumlu olduğuna ACK bitini 1 yapıyor. Göndereceği paketin sıra numarasını yazıyor ve karşı taraftan sonraki paketi istemek için ACK sayısına 301 yazıp sunucuya gönderiyor.  

## Oturumun Sonlandırılması

Bağlantıyı kurduk ve veri tranferini gerçekleştirdik. Şimdi oturumu sonlandırmamız lazım. Bunun için TCP başlığında bulunan kontrol bitlerinden FIN ve ACK bitlerini kullanacağız. Bu işlem için istemci sunucuya bir FIN biti 1 olarak işaretlentmiş paketi gönderir. Sunucu bu paketi alır ve ACK biti ile karşılık verir. Sunucu da oturumu sonlandırmak için FIN biti gönderir. İstemci de bu FIN bitine karşılık sunucuya ACK biti gönderir ve oturum sonlandırılır. 

TCP bu şekilde paketleri izlediği için UDP'den daha güvenilir bir protokol ama daha yavaş. 

![image](https://user-images.githubusercontent.com/70758694/161609469-fd0cfc4b-0c5a-4814-afcc-bdf76581f0b7.png)

Yukarıdaki şekilde sunucu tarafına ikinci ve üçüncü paketler iletilememiş. Bunun için sunucu tarafı ACK 2 biti ile karşı taraftan bu paketleri istemiş ve istemci de 2'den başlayarak tüm paketleri tekrar göndermiş. 

![image](https://user-images.githubusercontent.com/70758694/161610030-fca6cc55-df37-456e-8603-001625fdf729.png)

Bu şekilde ise öncekindeki gibi zaten gönderdiği paketleri tekrar göndermiyor. Bunu da SACK (Selective Acknowledgment) ile sağlıyor. Buradaki anlamı 4 ve 5'i ben aldım. 2 ve 3'ü tekrar gönder. 

Sürekli her baytta ACK biti gönderilmesin diye Windows Size kullanılır. Örnek olarak Windows size 5000 bayt seçilir ve 5000 doluncaya kadar karşı taraf ACK biti göndermez. Bu şekilde daha hızlı gönderim sağlanabilir. Burada da 5000 bayttan sonra karşı taraftan ACK biti beklendiği için sorun olabilir, bu yüzden karşı taraf arada ACK biti göndererek 5000 bayt sınırını sürekli olarak sıfırlar ve bu şekilde bekleme süresi minimuma indirilmiş olur. 

Daha Ethernet tarafında MTU değerinin belirlendiğini ve bunun 1518 bayt (1500 Bayt Data - 14 Bayt Ethernet Başlığı - 4 Bayt Kuyruk) olduğunu söylemiştik. Data değeri TCP'de maksimum segment büyüklüğünü belirlerken TCP ve IP başlık büyüklükleri de çıkarılıyor. 20'şer bayttan 40 baytlık bir kısım çıkarılıyor ve 1460 bayt MSS değerimiz oluyor. Eğer, tünelleme gibi işlemlerle başlık eklenirse bu başlık büyüklüğü de MSS'den çıkarılıyor. 

**Not**: Tehdit aktörleri sunuculara sürekli olarak SYN paketleri göndererek sunucudaki oturumları doldurabilir ve sunucunun servis vermesini engelleyebilir. Bu saldırıya SYN Flood denir. Bu saldırı da bir DoS saldırısıdır. 

 
