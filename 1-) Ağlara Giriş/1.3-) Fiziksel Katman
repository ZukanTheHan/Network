Fiziksel Bağlantı

İster evdeki yerel bir yazıcıya, isterse başka bir ülkedeki bir web sitesine bağlanılsın, herhangi bir ağ iletişimi gerçekleşmeden önce, yerel bir ağa fiziksel bir bağlantı kurulmalıdır. Fiziksel bağlantı, kablo kullanan kablolu bağlantı veya radyo dalgaları kullanan kablosuz bağlantı olabilir.

Kullanılan fiziksel bağlantı türü, ağın kurulumuna bağlıdır. Örneğin, birçok şirket ofisinde, çalışanların kablo aracılığıyla paylaşılan bir anahtara fiziksel olarak bağlı masaüstü veya dizüstü bilgisayarları vardır. Bu kurulum türü kablolu bir ağdır. Veriler fiziksel bir kablo aracılığıyla iletilir.

Kablolu bağlantılara ek olarak, birçok işletme dizüstü bilgisayarlar, tabletler ve akıllı telefonlar için kablosuz bağlantılar da sunmaktadır. Kablosuz cihazlarla veriler radyo dalgaları kullanılarak iletilir. Kablosuz bağlantı, hem bireyler hem de işletmeler avantajlarını keşfettikçe yaygındır. 
Kablosuz ağdaki cihazlar, bir kablosuz erişim noktasına (AP) veya kablosuz yönlendiriciye bağlanmalıdır.

Cihazlar bu bağlantıları gerçekleştirebilmeleri için NIC kartlarına ihtiyaç duyarlar. Ethernet NIC'leri kablolu bağlantı için kullanılırken kablosuz yerel ağ (WLAN) NIC'leri kablosuz için kullanılır. Bir son kullanıcı cihazı, bir veya her iki NIC tipini içerebilir. Örneğin bir ağ yazıcısının yalnızca bir Ethernet NIC'si olabilir ve bu nedenle ağa bir Ethernet kablosu kullanarak bağlanmalıdır. Tabletler ve akıllı telefonlar gibi diğer cihazlar yalnızca bir WLAN NIC içerebilir ve kablosuz bağlantı kullanmalıdır. Bluetooth üzerinden de bağlantı kurulabilir. Bunun içinde aslında bir NIC karta ihtiyaç vardır.

