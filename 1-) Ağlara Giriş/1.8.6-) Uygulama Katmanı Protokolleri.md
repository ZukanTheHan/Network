# Uygulama Katmanı Protokolleri 

## HTTP Protokolü
Bir web tarayıcısına bir web adresi veya URL yazıldığında, web tarayıcısı web hizmetiyle bağlantı kurar. Web hizmeti veren sunucu, HTTP protokolünü kullanır. Tarayıcının web hizmeti ile nasıl bir iletişim de olduğunu daha iyi anlamak için aşağıdaki örneği inceleyelim.

www.cisco.com/index.html web adresine erişmek istediğimizi varsayalım. Tarayıcımız URL'yi şu şekilde yorumlar:

- http ➡️ Protokol
- www.cisco.com ➡️ Sunucu adı
- index.html ➡️ İstenen dosya

Tarayıcı daha sonra web adresinin IP adresini elde etmek için DNS sistemine sorgu gönderir. Daha sonra istemci GET isteği ile index.html dosyasını ister. İsteğe yanıt olarak sunucu web sitesinin HTML kodunu istemciye gönderir. İstemci de HTML kodunu biçimlendirir ve web sitesini gösterir. 

### HTTP İstekleri
- **GET** -- İstemci, veri için bu isteği kullanır. İstemci (web tarayıcısı), HTML sayfalarını istemek için GET mesajını web sunucusuna gönderir.
- **POST** -- Form verileri gibi veri dosyalarını web sunucusuna yükler.
- **PUT** -- Resim gibi kaynakları veya içeriği web sunucusuna yükler. Önceden yüklenmiş veri de güncelleme yapmak için de kullanılır.

HTTP oldukça esnek olmasına rağmen güvenli bir protokol değildir. İstek mesajları, sunucuya, ele geçirilebilecek ve okunabilecek düz metin olarak bilgi gönderir. Sunucu yanıtları, genellikle HTML sayfaları da şifrelenmez.

İnternet üzerinden güvenli iletişim için HTTP Secure (HTTPS) protokolü kullanılır. HTTPS, istemci ve sunucu arasında dolaşırken verilerin güvenliğini sağlamak için kimlik doğrulama ve şifreleme kullanır. HTTPS, HTTP ile aynı istemci istek-sunucu yanıt sürecini kullanır, ancak veri akışı, ağ üzerinden taşınmadan önce TLS veya SSL ile şifrelenir.



## E-mail Protokolleri
E-posta, bir ağ üzerinden elektronik mesajların gönderilmesi, depolanması ve alınması için bir depola ve ilet yöntemidir. E-posta mesajları, posta sunucularındaki veritabanlarında depolanır.

E-posta istemcileri, e-posta göndermek ve almak için posta sunucularıyla iletişim kurar. Posta sunucuları, iletileri bir istemciden diğerine taşımak için diğer posta sunucularıyla iletişim kurar. Bir e-posta istemcisi, e-posta gönderirken başka bir e-posta istemcisiyle doğrudan iletişim kurmaz. Bunun yerine, her iki istemci de iletileri taşımak için posta sunucusuna güvenir.

E-posta, işlem için üç ayrı protokolü destekler: SMTP, POP ve IMAP. Posta göndermek için SMTP kullanılır. Bir istemci, IMAP veya POP prtokollerinden birini kullanarak e-posta alır.

POP protokolünde sunucu, istemci bağlantı istekleri için 110 numaralı TCP bağlantı noktasını pasif olarak dinleyerek POP hizmetini başlatır. İstemci hizmetten yararlanmak istediğinde sunucu ile TCP bağlantısı kurmak için istek gönderir ve bağlantı kurulur. Bağlantı kapatılana veya iptal edilene kadar komut ve yanıt alışverişinde bulunur.

POP ile, e-posta mesajları istemciye indirilir ve sunucudan kaldırılır, bu nedenle e-posta mesajlarının tutulduğu merkezi bir konum yoktur.

POP'tan farklı olarak, kullanıcı IMAP özellikli bir sunucuya bağlandığında mesajların kopyalarının başlıkları istemci uygulamasına indirilir. Burada tüm posta içieriği indirilmez, başlıkları indirilir. Orijinal mesajlar, manuel olarak silinene kadar sunucuda tutulur. Kullanıcılar, e-posta istemci yazılımlarında mesajların kopyalarını görüntüler.

Bir kullanıcı bir mesajı silmeye karar verdiğinde, sunucu bu eylemi senkronize eder ve mesajı sunucudan siler.

## Domain Name Server

DNS, ağ iletişiminin gerçekleşebilmesi için alan adlarının IP adres çözümlemesini gerçekleştiren bir servistir. Örnek olarak bir web sitesine gitmeye çalıştığımızda, www.example.com diyelim, bu sitenin IP adresine ihtiyaç duyarız. DNS sayesinde bu sitenin IP adres sorgulaması gerçekleşir. Sorgu bize geri döner ve edinilen IP adresiyle ağ haberleşmesini gerçekleştirebiliriz. 

DNS sunucusu, adları çözümlemek için kullanılan farklı türde kaynak kayıtlarını depolar. Bu kayıtlar, kaydın adını, adresini ve türünü içerir.

- A - Bir uç cihaz IPv4 adresi. www.google.com 8.1.1.1, şeklinde kaynakların IPv4 adreslerini saklar. 
- NS - Yetkili bir ad sunucusu. Örnek olarak google.com adresinin alan adlarını öğrenmek için sorgulanacak DNS sunucusunun adresini tutar. 
- AAAA - Bir uç cihaz IPv6 adresi. A kaydı gibi bir kaynağın IPv6 adresini tutar. 
- MX - Bir posta alışverişi kaydı. Bir mail sunucusuna ait kayıt. 

![image](https://user-images.githubusercontent.com/70758694/163442832-60934939-8dde-44ce-a557-9a0b175ae841.png)

Yukarıdaki şekilde DNS servisinin nasıl çalıştığına ait bir gösterim mevcut. Burada PC0 www.example.com adresine gitmek istediğini düşünelim. Adrese erişebilmesi için sitenin IP adresine ihtiyaç duyar. Bu sorgulamayı da DNS çözücüsüne yaptırır. DNS çözücüsü öncelikle root DNS'e bu sorguyu gönderir. Root DNS ise Top Level Domain denilen DNS'lere yönlendirilir. Bu örnekte .com'a yönelendirilir. DNS çözücü TLD'ye sorgu gönderir. TLD ise yetkili sunuculara yönlendirir.Buradaki örnekte bu example.com yetkili sunucusudur. DNS çözücü bu adrese sorgu gönderir ve yetkili sunucu www.example.com adresinin IP adresini geri döner. Bu DNS cevabı içerisinde TTL değeri bulunur. Bu değere göre de bu cevabın karşı tarafta tutulma süresi değişir. IP değeri DNS cache'inde gelecekteki sorgular için saklanır. Aynı zamanda PC0'da bu bilgiyi host dosyasında ve cache'inde saklar.

![image](https://user-images.githubusercontent.com/70758694/168424062-7199f2ad-8b01-4e03-829e-c9f1e0135c3b.png)

DNS sorgularını elle yapabilmemizi sağlayan nslookup aracını kullanabiliriz. Yukarıda cisco ve google adreslerine ait sorgularımı görebilirsiniz. Bu iki adreste hem IPV4 adresine hem de IPV6 adresine sahip. 

![image](https://user-images.githubusercontent.com/70758694/168424215-427408d4-4959-4361-8914-97ff9ce52fca.png)

set type=a ve set type=aaaa komutları ile sırasıyla IPV4 ve IPV6 adreslerini görüntülemesini sağlayabiliriz.

![image](https://user-images.githubusercontent.com/70758694/168424328-c8aa4f38-a346-4a1d-bac1-9b465803418d.png)

set type=mx ile gmail.com adresinin smtp dns sunucularını, set type=ns ile hotmail.com adresinin dns sunucularını yukarıdaki örnekte olduğu gibi öğrenebildik. 

## DHCP

DHCP protokolü ile otomatik olarak IP adresi, subnet maskesi, DNS bilgisi, gateway adresi ve diğer bilgiler atanabilir. Ağ içerisinde ki son cihazlara bu şekilde atama yapılabilir. Statik IP ise ağ cihazlarına atanır; router, switch, yazıcılar, sunucular gibi.

İstemci IP adresi almak istediğinde DHCP Discover paketi gönderir. Bu paket bir broadcast paketidir. Kaynak port adresi 68, hedef port adresi ise 67'dir. Ağ içerisinde DHCP sunucusu varsa DHCP Offer ile bir unicast paketi gönderir. Paket içerisinde IP adresi, gateway adresi, subnet maskesi ve DNS bilgisi bulunur. İstemci bu pakete karşılık DHCP Request paketi ile karşılık verir. Ağda başka bir DHCP sunucusu olamasına karşılık bu paket broadcast olarak gönderilir. DHCP sunucusu ise DHCP Ack paketi ile karşılık verir ve IP adresini kiralar. 

## FTP 
Dosya tranfer işlemleri için FTP protokolü kullanılır. Ağ cihazlarına işletim sistemi yüklemek ve indirmek için sıklıkla kullanılır. Bu protokolü kullanabilmek için istemci tarafında FTP client yazılımı, sunucu tarafında ise FTP server yazılımı kurulmalıdır. En bilinen FTP client yazılımı FileZilla'dır. FTP protokolünde önce TCP port 21 üzerinden kontrol bağlantısı kurulur. Sunucu tarafındaki dosyalar listelenir. Dosya indirilmek istendiği zamanda TCP port 20 üzerinden veri bağlantısı gerçekleştirilir. FTP bu haliyle güvensizdir. Açık bir bağlantı sunar. Buna çözüm olarak SFTP protokolü geliştirilmiştir. Diğer taraftan çok daha basit ve hızlı olan TFTP protokolü vardır. UDP 69 portunu kullanır. Örnek olarak ağ cihazlarının konfigürasyon dosyalarını kopyalamak için kullanılır. 

## Server Message Block - SMB (TCP port 445)

SMB protokolü bir dosya paylaşım protokolüdür. FTP'den farkı kaynaktaki dosyalara kendi cihazınız üzerinden erişebiliyor, okuyabiliyor ve sürükle-bırak ile dosyaları alabiliyorsunuz. Bu protokolün ilk zamanlarda fazlaca zafiyeti bulunuyordu. Fidye yazılımlarının bulaşma yeriydi. Şuan protokol daha da geliştirildi ve güvenli hale getirildi. Linux makinalarının windows üzerindeki bu servisi kullanabilmesi için SAMBA protokolü geliştirildi. 
SMB ile SQL sunucusuna bağlanıp veritabanlarını indirebilirsiniz ama daha çok uzaktaki bir makineye bağlanıp dosyalarını indirmek için kullanılıyor. Yazıcı paylaşımı içinde kullanılabilir. 
![image](https://user-images.githubusercontent.com/70758694/168426318-64a35220-4ace-4d66-a7fb-c802b99a414a.png)
Windows makinelerde yukarıdaki belirtilen seçenekle SMB protokolünden faydalanabilirsiniz. 

## SSH ve Telnet

Telnet internetin ilk zamanlarından kalma bir protokol. Uzaktaki bir makinaya bağlanıp komut çalıştırmamıza yarıyor. Bütün bu işlemlerini açık bir şekilde gerçekleştirdiği için güvensiz sayılır. Ayrıca SSH'a göre fazlaca zafiyeti bulunan bir protokoldür. Kimlik doğrulama mekanizması yok. SSH'a göre düşük bir bant genişliğini kullanır. TCP port 23 üzerinden bağlantı gerçekleştirilir. 

SSH çok daha güvenli bir prtokoldür. TCP port 22'yi kullanır. Tüm veri güvenli bir şifrelenerek gönderilir. Ortak anahtar şifrelemesini kullanarak kimlik doğrulama yapar. 









