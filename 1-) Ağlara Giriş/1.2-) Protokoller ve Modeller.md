# Haberleşmenin Temelleri
Ağdaki cihazlar arasında iletişimin gerçekleşmesi için aygıtların "nasıl" iletişim kuracağını bilmesi gerekir. Tüm iletişim yöntemlerinde ortak olarak aşağıdaki üç unsur bulunur:

- Mesaj kaynağı (gönderen) - Mesaj kaynakları, diğer kişilere veya cihazlara mesaj göndermesi gereken kişiler veya elektronik cihazlardır.
- Mesaj Hedefi (alıcı) - Hedef mesajı alır ve yorumlar.
- Kanal - Bu, mesajın kaynaktan hedefe seyahat ettiği yolu sağlayan medyadan oluşur.

Mesajların tabi tutulduğu kurallara ise protokoller denir. Protokoller, kullanılan iletişim yöntemine göre özeldir. Telefon görüşmesiyle mektup göndermek arasındaki fark gibi.

Kaynak ve hedefin belirlenmesine ek olarak, bilgisayar ve ağ protokolleri, bir mesajın bir ağ üzerinden nasıl iletildiğinin ayrıntılarını tanımlar. Ortak bilgisayar protokolleri 
aşağıdaki gereksinimleri içerir:

- Mesaj kodlama
- Mesaj biçimlendirme ve kapsülleme
- Mesaj boyutu
- Mesaj zamanlaması
- Mesaj teslim seçenekleri

## Mesaj Kodlama
Mesaj göndermenin ilk adımlarından biri kodlamadır. Kodlama, iletim için bilgiyi başka bir kabul edilebilir forma dönüştürme işlemidir. Kod çözme, bilgiyi yorumlamak için bu işlemi 
tersine çevirir.

Ağ üzerinden gönderilen mesajlar, önce gönderen ana bilgisayar tarafından bitlere dönüştürülür. Her bit, bakır teller, optik fiberlerdeki kızılötesi ışık veya kablosuz sistemler için 
mikrodalgalar üzerindeki bir voltaj modeline kodlanmıştır. Hedef bilgisayar, mesajı yorumlamak için sinyalleri alır ve kodunu çözer.
## Mesaj Biçimlendirme ve Kapsülleme
Kaynaktan hedefe bir mesaj gönderildiğinde, belirli bir format veya yapı kullanmalıdır. Mesaj biçimleri, mesajın türüne ve mesajı iletmek için kullanılan kanala bağlıdır.

Bir bilgisayar ağı üzerinden gönderilen bir mesaj, teslim edilmesi ve işlenmesi için belirli biçim kurallarına uyar. Şekilde, İnternet Protokolü sürüm 6 (IPv6) paketinin alanları, 
paketin kaynağını ve hedefini tanımlar.

![image](https://user-images.githubusercontent.com/70758694/153610155-d611ac63-2c38-4fd9-84a0-35792b0d4a15.png)
## Mesaj Boyutu
Çok büyük bir mesaj gönderilidiğinde mesajın küçük parçalara ya da çerçevelere (frame) bölünmesi gerekir. Gönderilen çerçeveler belli bir boyut aralığında olmalıdır. Her bir çerçeve
orjinal mesaja ait bilgiyi içerir. Hedef bilgisayarlar parçalır alır ve birleştirip orjinal mesajı elde eder.

## Mesaj Zamanlaması
Ağ iletişiminde mesaj zamanlaması da çok önemlidir. Mesaj zamanlaması aşağıdakileri içerir:

- Akış Kontrolü - Bu, veri aktarım hızını yönetme sürecidir. Akış kontrolü, ne kadar bilginin gönderilebileceğini ve iletilebileceği hızı tanımlar.
- Yanıt Zaman Aşımı - Ağdaki bilgisayarlar, yanıtların ne kadar bekleneceğini ve bir yanıt zaman aşımı meydana geldiğinde hangi eylemin gerçekleştirileceğini belirten ağ protokollerini kullanır.
- Erişim yöntemi - Bir cihaz kablosuz LAN üzerinden iletim yapmak istediğinde, WLAN ağ arayüz kartının (NIC) kablosuz ortamın müsait olup olmadığını belirlemesi gerekir.

## Mesaj Teslim Seçenekleri
Ağ üzerinde, bir cihaz sadece tek bir cihaza değil, belli bir grup cihaza veya ağda bulunan tüm cihazlara mesaj gönderebilir. 

**Tek noktaya yayın (Unicast)** - Bilgi tek bir uç cihaza aktarılır. 

**Çok noktaya yayın (Multicast)** - Bilgi bir veya daha fazla uç cihaza aktarılır.

**Genel yayın (Broadcast)** - Bilgi tüm uç cihazlara aktarılır.

**Not:** Ağ topolojilerinde genellikle ağ cihazları ve uç cihazlar düğüm (node) olarak adlandırılır.
