# Veri Bağlantısı Katmanı (The Data Link Layer)

Bu katman aynı ağda bulunan uç cihazların NIC kartları arasındaki haberleşmeden sorumludur. Bunu MAC adresleri ile gerçekleştirir. 

Bir çerçeve oluşturma sürecini yönetir. Bunun sonucunda başlık ve kuyruk bilgisi eklenir.

Fiziksel ortamda verinin hangi protokol ile taşınacağını belirler. Örnek olarak, IEEE 802.3, IEEE 802.11, PPP, HDLC)

Fiziksel ortama geçişi kontrol eder. Çeşitli algoritmalarla verinin ağ üzerinden iletimini kontrol edilir, ethernet ilk çıktığı zamanlarda CSMA/CD algoritması kullanırdı. Bu algoritma
ile eğer ağ üzerinde bir çarpışma (collision) olursa bunun tespitini ve verinin tekrar gönderimi sağlanır.

![image](https://user-images.githubusercontent.com/70758694/154075464-fca69a80-f7ac-4a6f-a3ed-9a2c630f657d.png)

Yukarıdaki şekilde bir bilgisayar dış ağda bulunan bir sunucuya erişmeye çalışıyor. O zaman, ikinci katmanda bulunan hedef MAC adresi aynı ağda bulunan routerın MAC adresi olacakır.
Çerçeve, dış ağa ulaşabilmek için routera gönderilecektir. Router, gelen çerçeyi önce kontrol eder, daha sonra ikinci katman bilgisini çöpe atar ve bir sonraki routerın MAC adresini 
hedef MAC adresine yazar. Kaynak MAC adresi olarak kendi MAC adresini yazar. 

## Ethernet Frame
![image](https://user-images.githubusercontent.com/70758694/154082956-160e7168-5ddf-49d8-881c-d40a8df485ce.png)

Ethernet çerçevesinin nelerden oluştuğuna bakacağız. İlk başta 8 baytlık Preamble and SFD alanı bulunuyor. Aslında, bu kısım eski NIC kartları için haberleşmenin başladığına dair
eklenen bir değerdi. Şuan bu kısım kullanılmıyor. Bizim için asıl önemli olan kısım hedef ve kaynak MAC adresi. 48 bit (6 bayt) olan MAC adresi aynı ağda iletişim için kullanılıyor. 
Type kısmı bir üst protokol hakkında bilgi tutuyor. Bu bilgiler şu şekilde tutuluyor:

- IPv4 için 0800
- IPv6 için 86DD

Kuyruk kısmı, FCS ise CRC algoritması ile hesaplanan bir hata kontrol değeri bu alana yazılır. Hedefteki cihaz bu işlemi tekrarlar ve FCS değeri birbiriyle aynıysa o zaman çerçeveyi
kabul ediyor, aynı olmasaydı çöpe atılırdı.

Minimum frame boyutu 64 bayt, maksimum ise 1518 bayttır. 64 bayytan küçük olan frameler bozulmuş ya da çarpışma sonucu frame olarak değerlendirilir ve çöpe atılır. Data kısmı 1500 bayttan
biraz büyük frameler jumbo veya baby-giant frame olarak adlandırılır. Veri merkezlerinde bu jumbo frameler kullanılabilir. 

### MAC Adresi

MAC adresleri 48 bitlik değerlerdir. 12 hexadecimal basamakla ifade edilir. İlk 3 bayt IEEE tarafından üreticiye tanımlanır ve OUI numarası olarak bilinir. Son 3 bayt ise 
üretici her ürettiği NIC kartına sırayla atar. 2^24 tane yani 16 milyon NIC kartı üretilebilir. Üretici ihtiyaç duyduğunda IEEE'den bir daha adres ister. İnternette OUI search yazarak
birçok markanın OUI numarasına erişebilirsiniz. Windows bilgisayarınızın MAC adresini öğrenmek için ipconfig all komutunu kullanabilirsiniz.

![image](https://user-images.githubusercontent.com/70758694/154090518-6c55b175-6de2-41e5-9b83-cfe90cc281d1.png)

Linux bilgisayarınızın MAC adresini öğrenmek için ifconfig komutunu kullanabilirsiniz.

![image](https://user-images.githubusercontent.com/70758694/154090984-39a9509d-36f0-4ed8-a0ca-f5c4bc4e3bde.png)

MAC adresleri cihaz açıldığında RAM'e yüklenir ve buradan işlem görür.Frame iletilirken kaynak MAC adres her zaman unicast olmalıdır. Yani tek bir adresi nitelemelidir. 
Hedef MAC adresi ise üç farklı türde olabilir:

- Unicast MAC adresi
- Broadcast MAC adresi
- Multicast MAC adresi

**Hedef Unicast** MAC adresini öğrenmek için bilgisayarlar ARP denilen bir protokol kullanır. İleri de bu protokolden bahsedeceğiz.

**Broadcast** MAC adresi, ağda bulunan her cihaza paket gönderilmek istendiğinde hedef MAC adresinin tamamının 1 olduğu adrestir. FF-FF-FF-FF-FF-FF yazılır. Broadcast paketleri routerdan geçmez.
Sadece aynı ağda kullanılır. Örnek olarak IP adresi olmayan bir cihazın DHCP servisinden IP almak için gönderdiği DHCP discover paketi ile broadcast paketidir.

**Multicast** MAC adresi, ağda bulunan belli cihaz grubuna paket göndermek istediğimiz zaman kullanırız. IPv4'te bir gruba paket göndermek istediğimizde MAC adresi 01-00-5E ile başlar.
IPv6'da ise 33-33 ile başlar. Eğer konfigürasyonu yapılmış bir switchse bu işlemi bir multicast olarak gerçekleştirir. Konfigüre edilmemişse veya yönetilemeyen bir switchse paketi broadcast
olarak gönderecektir.

## Switch Cihazının Temelleri
Switch cihazının MAC adresine göre nasıl anahtarlama yaptığına bakacağız. Switch cihazına bir porttan gelen frame kaynak MAC adresi, MAC adresi tablosuna giriş portu hizasında kaydedilir. 

- Hedef MAC adresi eğer tabloda varsa frame sadece hedef port üzerinden gönderilir. 
- Hedef MAC adresi tabloda yoksa frame geldiği port hariç tüm portlara gönderilir.

Hedef cihaz bir cevap gönderdiğinde aynı şekilde kaynak MAC adresi tabloya port hizasında kaydedilir. Ağda bulunan tüm cihazların MAC adresleri milisaniyeler içerisinde öğrenilir. Tüm trafik broadcast ile gerçekleşmez. Switch MAC tablosunu oluşturduğunda sonraki frameleri sadece belirli porta yöneltilir.








