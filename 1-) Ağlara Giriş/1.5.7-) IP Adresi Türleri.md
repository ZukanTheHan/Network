# IP Adresi Türleri

## Özel ve Genel Adresler (Private - Public)

Genel IPv4 adresleri, genel olarak internet servis sağlayıcı (ISS) yönlendiricileri arasında yönlendirilen adreslerdir. Ancak, mevcut tüm IPv4 adresleri internette kullanılamaz. Çoğu kuruluş tarafından yerel bilgisayarlara IPv4 adresleri atamak için kullanılan özel adresler adı verilen adres blokları vardır.

IPv4 adres alanının tükenmesi nedeniyle özel IPv4 adresleri tanıtıldı. Özel IPv4 adresleri benzersiz değildir ve herhangi bir ağ içinde yerel olarak kullanılabilir.

![image](https://user-images.githubusercontent.com/70758694/159007342-dbe55dde-8158-4c2c-8186-5186bfad45aa.png)

Yukarıdaki adres aralıkları yerel ağlarda kullanılmak üzere ayrılmış adreslerdir. Bu adresler, yönlendiriciler tarafından uzak ağlara iletilemez. ISP paketi iletmeden önce, özel bir adres olan kaynak IPv4 adresini Ağ Adresi Çevirisi (NAT) kullanarak genel bir IPv4 adresine çevirmelidir. NAT, özel IPv4 ve genel IPv4 adresleri arasında çeviri yapmak için kullanılır. Bu genellikle yerel ağı ISP ağına bağlayan yönlendirici üzerinde yapılır.

Web sunucusu gibi internete açık kaynaklar da genel IPV4 adresleri kullanılır. Şekilde gösterildiği gibi, ağın bu kısmı DMZ olarak bilinir. DMZ içerisindeki bir cihaz intranet içerisine bağlantı gönderemez. Şekildeki yönlendirici sadece yönlendirme yapmakla kalmıyor, aynı zamanda NAT da yapıyor ve güvenlik için bir güvenlik duvarı görevi görüyor.

![image](https://user-images.githubusercontent.com/70758694/159008306-a6aad895-8a15-4df2-993b-f777a3ce7a6f.png)

## Loopback ve Link-Local Adresleri

Loopback adresleri (127.0.0.0 /8 veya 127.0.0.1 ila 127.255.255.254) daha yaygın olarak yalnızca 127.0.0.1 olarak tanımlanır, bunlar bir bilgisayar tarafından trafiği kendisine yönlendirmek için kullanılan özel adreslerdir. TCP/IP yapılandırmasının çalışır durumda olup olmadığını test etmek için bir bilgisayarda kullanılabilir.

Link-Local adresleri (169.254.0.0 /16 veya 169.254.0.1 ila 169.254.255.254) daha yaygın olarak Otomatik Özel IP Adresleme (APIPA) adresleri veya kendi kendine atanan adresler olarak bilinir. Kullanılabilir DHCP sunucusu olmaması durumunda kendi kendini yapılandırmak için kullanılırlar.

