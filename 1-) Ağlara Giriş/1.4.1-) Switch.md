# Switch Cihazının Temelleri

Switch cihazının MAC adresine göre anahtarlama yaparlar. Switch cihazına bir porttan gelen frame(çerçeve) kaynak MAC adresi, MAC adresi tablosuna giriş portu hizasında kaydedilir. 

- Hedef MAC adresi eğer tabloda varsa frame sadece hedef port üzerinden gönderilir. 
- Hedef MAC adresi tabloda yoksa frame geldiği port hariç tüm portlara gönderilir.

Hedef cihaz bir cevap gönderdiğinde aynı şekilde kaynak MAC adresi tabloya port hizasında kaydedilir. Ağda bulunan tüm cihazların MAC adresleri milisaniyeler içerisinde öğrenilir. Tüm trafik broadcast ile gerçekleşmez. Switch MAC tablosunu oluşturduğunda sonraki frameleri sadece belirli porta yöneltilir.

Switch cihazları bir frame bilgisini farklı şekillerde iletebilir, bunlar:
- Store-and-forward switching
- Cut-through forward switching 
 
**Store and forward switching**, bütün frame bilgisi alınır. CRC hesaplanır ve hata olup olmadığı kontrol edilir. Hata yoksa ilgili porttan frame bilgisi gönderilir.
**Cut-through forward switching**, burada ise frame bilgisinden sadece hedef MAC adres bilgisi öğrenilir ve iletme işlemine geçilir. Çok daha hızlıdır ama hata kontrolü yapmadığı için bozuk frame geçirme olasılığı yüksektir.

**Cut-through forward switching**, ikiye ayrılır:
- Fast-forward switching
- Fragment-free switching 

Fast-forward switching, cihaz ilk 6 byte yani hedef MAC adresini alır ve gönderimi sağlar.
Fragment-free switching, cihaz ilk 64 byte alır ve gönderimi bu şekilde sağlar. Bunun nedeni de 64 byte büyüklüğünden küçük frame bilgisi gelirse çöpe atması içindir. 


