# Ağımızdaki Cihazlar
Uç cihazlardan bahsetmiştik. Ağda bulunan uç cihazlar birbirleriyle haberleşebilmesi için bir IP adresine ihtiyaç duyduğunu söylemiştik. Uç cihazların gösterimi aşağıdaki gibidir.
![image](https://user-images.githubusercontent.com/70758694/153439199-c895ca37-cf8e-47f4-b7e9-dd1cd5dd4616.png)

Uç cihazları ağa bağlayabilmemiz için ara cihazlara (intermediary devices) ihtiyaç duyarız. Bunlar aynı zamanda ağları birbirine bağlamak içinde kullanılır.  Ara cihazlar, verinin 
hedef cihaza ulaşabilmesini sağlarlar.
![image](https://user-images.githubusercontent.com/70758694/153440808-3dd51609-8728-4317-9151-058880036bde.png)

Kısaca bu ara cihazlardan bahsetmek gerekirse:

**Router** : Ağları birbirine bağlayan cihazdır.

**Switch** : Aynı ağ içerisinde bulunan cihazların haberleşmesini sağlayan cihazdır.

**Multilayer Switch** : İçerisinde hem router hemde switch bulunan cihazdır.

**Firewall** : İçerisinde güvenlik katmanları bulunan router cihazdır.

**Wireless Router** : Multilayer switch gibi çalışan cihazdır. Evde kullandığımız modemler örnek olarak verilebilir.

## Ara Cihazlar
Son kullanıcıları ağa bağlamak için kablolama yaparak switchlere bağlarız. Bunun için ethernet kablolarından yararlanırız. Uç cihazlarda bu kabloyu cihazın ethernet kartına bağlarız.
Ethernet kartı bir NIC (Network Interface Card) kartıdır. İnternete bağlanacak her cihazda NIC kartı bulunur. Switchlere dönecek olursak uç cihazları birbine bağlamak için port
dediğimiz bağlantı noktalarından yararlanırız.

**NIC KARTI**
![image](https://user-images.githubusercontent.com/70758694/153457569-e15eb71e-604d-46e3-b5bc-53a38ee43e1a.png)
**SWITCH**
![image](https://user-images.githubusercontent.com/70758694/153457451-bbf0ef39-72f6-44ac-9038-c2d8eff2ba28.png)

Eğer kablosuz bir bağlantı söz konusu ise bunun için access point dediğimiz cihazlar kullanılır. Access pointler aracılığıyla havadan veri iletimi gerçekleşir. Wifi teknolojisini wifi
bölümünde derinlemesine inceleyeceğiz. 
Routerlar (yönlendirici) ağlar arası bağlantıyı sağlayan cihazlardır. 
![image](https://user-images.githubusercontent.com/70758694/153460843-9f44ecc1-97f7-4867-b7ac-8ada9c35ba3b.png)

Yukarıdaki ağ diyagramında ortadaki router cihazımız 4 farklı ağa hizmet vermektedir. Routerın her bir arayüzü farklı bir ağa hizmet verir. Company pc dosya sunucusuna erişmek için önce
switch tarafından anahtarlanmalı daha sonra router tarafından yönlendirilmelidir. Company Laptop ise wireless router içerisinden yer alan access point sayesinde bağlantıyı sağlayacaktır.

## Ağ Ortamı
İletişim, ağ ortamı veya medyası aracılığyla gerçekleşir. Modern ağlarda cihazları birbirini bağlamak için üç tür medya kullanılır:

- **Bakır Kablolar**: Veri iletimi, elektriksel darbeleri kodlanır.
- **Fiber Optik Kablolar**: Veri iletimi, ışık darbeleri olarak kodlanır.
- **Kablosuz Ortam - Hava**: Veri iletimi, elektromanyetik dalgaların belirli frekanslarının modülasyonu olarak kodlanır.

![image](https://user-images.githubusercontent.com/70758694/153580152-519dd074-891d-4744-a87b-0ca2d6999fbd.png)

Bir diyagram, cihazların büyük bir ağda nasıl bağlandığını anlamanın kolay bir yolunu sağlar. 

Ağ ortamı seçilirken cevaplamamız gereken 4 soru vardır:

- Medyanın başarıyla bir sinyali taşıyabileceği maksimum mesafe nedir?
- Medyanın kurulacağı ortam nedir?
- Veri miktarı nedir ve hangi hızda iletilmelidir?
- Medya ve kurulum maliyeti nedir?

