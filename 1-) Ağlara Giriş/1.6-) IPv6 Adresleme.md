# IPv6

IPv4 artık tükenme noktasına geldi. Yeni çıkan teknolojilerle internete dahil olan cihaz sayısı giderek artıyor. Buna çözüm olarak IPv6 geliştirildi. Sadece adres sayısını arttırmak değil, yanında başka iyileştirmeleri ile geldi. Örnek olarak ICMPv6 verilebilir.

Pek çok kurum IPv6 geçişini yaptı. Pek çok diğer kurumda IPv4 kullanmaya devam ediyor. Bu geçiş bir anda olamyacağı için çeşitli tekonolojiler geliştirilmiştir:
- **Dual Stack** - Pek çok cihaz artık iki teknolojiyi de destekliyor. Buna dual stack deniliyor.
- **Tunneling** - IPv6 kullanan ağlar arasında haberleşme desteklenmiyorsa IPv6 paketlerinin IPv4 ile kapsülenmesi işlemidir.
- **Translation** - IPv6 desteklemeyen cihazlar için NAT64 teknolojisi kullanılır. IPv4 adresini bir IPv6 adresine aynı şekilde IPv6 adresini de IPv4 adresine çevirilir. Endüstriyel sistemlerde genellikle kullanılır. 

IPv6 adresleri 128 bit adreslerdir. 8 kısımdan oluşur ve her bir kısım 16 bitten oluşur. 16 bitlik kısımlara da hextet denir. Adresi daha kolay bir şekilde okuyabilmek için 16 bitlik her kısmı 4 bit parçalara bölüp hexadecimal olarak ifade edilmiştir.

2341:0D8E:FE86:0000:0000:0000:0000:0000 => 2 = 0010, 3 = 0011, 4 = 0100, 1 = 0001, D = 1101 şeklinde 16'lık tabanda yazılır. 

Ancak bu şekilde okumakta epey zor. Bunun için çeşitli teknikler geliştirilmiştir.
- Baştaki sıfırları yazmamak
- Tamamı sıfırdan oluşan kısımların sadece kolon ifadelerini göstermek

2341:D8E:FE86:0:0:0:0:0 baştaki sıfırları yazmayarak daha sade bir görüntü elde ettik. Tamamı sıfırdan oluşan bölümlerde ise sadece tek bir sıfırı yazmamız yeterli.

2341:D8E:FE86:: ard arda tamamı sıfırdan oluşan kısımlar için :: olarak ifade edebiliyoruz. Ama bunu sadece bir yerde inceleyebiliriz. Daha iyi anlamak için bir örnek daha yapalım.

2001:BABA:0000:147E:0000:0000:0000:0000 

2001:BABA::147E:: => Bu gösterim yanlıştır. Çünkü adresin bilgisayar tarafından okunabilmesi için 8 kısma tamamlanması gerekir ama burada adres 2001:BABA:0000:0000:147E:0000:0000:0000 bu şekilde mi, 2001:BABA:0000:0000:0000:147E:0000:0000 bu şekilde mi veya başka şekilde mi ifade edilmiş bilinemez. Böyle bir karışıklık yaşanmasın diye çift kolon gösterimini yalnızca bir kez kullanabiliriz.

2001:BABA:0:147E:: => Bu doğru bir gösterimdir.

## Adres türleri

**Unicast** - IPv4'de kullanıldığı gibi IPv6'da da tek bir noktanın adresine karşılık gelir.
**Multicast** - IPv6'da broadcast yerine multicast adresler tercih edilir. Belirli bir grup cihaza paket gönderilmek istendiğinde kullanılır. IPv6'da broadcast yoktur.
**Anycast** - Aynı unicast adrese sahip birden fazla cihaz için bu tabir kullanılır. Genellikle DNS sunucuları için kullanılır. Pek çok bölgeye aynı adres üzerinden yayın yapılır ve servise ihtiyaç duyan cihazlarda en yakınında bulunan cihazdan hizmet alır.

## Prefiks Uzunluğu

IPv6, noktalı ondalık alt ağ maskesi gösterimini kullanmaz. IPv4 gibi, prefiks uzunluğu da eğik çizgi gösteriminde temsil edilir ve bir IPv6 adresinin ağ bölümünü belirtmek için kullanılır.

Prefiks uzunluğu 0 ile 128 arasında değişebilir. LAN'lar ve diğer ağ türlerinin çoğu için önerilen IPv6 prefiks uzunluğu, şekilde gösterildiği gibi /64'tür.

![image](https://user-images.githubusercontent.com/70758694/159153973-65cd9ca5-07b8-4364-8e69-6b8672c4354e.png)

## Unicast Adres Türleri

![image](https://user-images.githubusercontent.com/70758694/159154100-0dd41e2b-0630-4ff8-b665-613e511f6c4d.png)

**Global Unicast** - Bunlar IPv4'de bulunan genel (public) adreslere benzerler. Benzersiz ve yönlendirilebilen adrestir. İlk 001'lik bloğu internetin kullanımına açmışlardır. 2 ve 3 ile başlayan IPv6 adresleri kullanılmaktadır. Ev kullanıcılarına /64'lük adresler verilirken şirketlere /48'lik adresler verilir. Bu kısma global routing prefix denir. Geriye kalan 16 bit ise alt ağlar için kullanılır. 

2001:DE80:4000::/48 için ilk üç kısım ağ adresidir. Alt ağalar bölmek için sonraki 16 biti kullanabilir. 

|2001:DE80:4000:0000::/64|
|:-----------------:|
|2001:DE80:4000:0001::/64|
|2001:DE80:4000:0002::/64|
|2001:DE80:4000:0009::/64|
|2001:DE80:4000:000F::/64|

Şeklinde alt ağlara bölünebiliyor. /64 ile bu işlem kolaylıkla yapılabiliyor.

**Link-Local** - Yerel ağda kullanılabilen yönlendirilemeyen adreslerdir. Cihaz IP alamazsa bu adresi kullanır. FE80::/10 - FEBF: aralığında bulunan adreslerdir.

**Loopback** - TCP/IP'nin cihazda çalışıp çalışmadığı anlamak için kullandığımız adrestir. 

**Unspecified Address** - Cihazlar ağa ilk bağlandığında IP adresleri olmayabilir. IP alabilmesi için bu adresi kullanır.

**Unique Local** - Kapalı ağlarda kullanılması için ayrılmış adreslerdir.

**Embeded IPv4** - IPv4'ten geçiş kullanılabilir bir adres türüdür. Baş kısmı sabit bir IPv6 adresinden oluşur. Son kısmına IPv4 adresi enjekte edilmiştir.


