# Ping ve Bağlantı Kontrolü

![image](https://user-images.githubusercontent.com/70758694/161380775-054fbbb1-ed07-4747-a320-adb3376b3cea.png)


Yukarıdaki şekilde PC5'in internete bağlanamadığını varsayalım. Bu durumda ping ile bağlantı kontrolü gerçekleştirebiliriz. Öncelikle, bilgisayarın ip adresini kontrol etmeliyiz. IP adresinin alınıp alınmadığını ve doğru olup olmadığını bu şekilde kontrol ederiz. 

Daha sonra loopback adresine (127.0.0.1) bir ping atarız. Bu ise TCP/IP servisinin çalışıp çalışmadığını bize söyler. Daha sonra default gateway adresine ping atarız. Eğer burada bir sorun varsa aradaki cihazlarda ve medya ortamında sorun var demektir. Sorunu biraz daha indirgemek için aynı ağ içerisinde bulunan, yukarıdaki şekilde PC4, başka bir cihaza ping atabiliriz. Eğer burada da sorun varsa PC5'ten çıkan kabloda veya switch cihazında sorun olabilir. 

Tüm bunlar gerektiği gibi çalışıyorsa o zaman uzak bir ağa ping atılarak son bir test gerçekleştirebilir. Yukarıdaki şekilde bunu 8.8.8.8 adresine yani Google DNS adresine ping atılarak dış ağlarda bağlantı testi gerçekleştirilir. Burada bir sorun varsa ISP tarafında bir sorun var demektir. 

Yukarıdaki tüm işlemlerden olumlu sonuç alınabilmesine rağmen hâlâ sorun devam edebilir. Web syfaları yüklenmeyebilir. Bunun için bir domaine ping atmamız gerekir. Örnek olarak ping www.google.com verilebilir. Eğer burada IP adresi elde edilemiyorsa ve ping atılamıyorsa DNS servisinde bir sıkıntı var demektir.


## Traceroute 

Traceroute ile bir paketin hedef giderken geçtiği routerları veya atlama noktalarını tespit edebiliyoruz. 

tracert -d 8.8.8.8 komutu ile Google DNS adresine giderken geçtiğimiz routerları görüntüleyebiliriz. -d parametresi burada DNS çözümlemesi yapmamasını istiyoruz. Traceroute, paketin TTL değeri değiştirilerek gerçekleştirilir. Önce TTL değeri 1 olan bir paket gönderilir. İlk routerda bu paketin TTL değeri sıfırlanacağı için cihaz eğer güvenlik önlemi için bir engelleme yoksa time exceeded mesajını kaynağa gönderir. Daha sonra TTL değeri 2 yapılır ve bu sefer geçilen 2. routerda bu değer sıfırlanır ve time exceeded mesajı gönderilir. Hedefe ulaşıncaya kadar bu şekilde TTL değeri arttırılır. İnternette herhangi bir hedefe en fazla 15 - 20 TTL değerinde ulaşılabilir. 
