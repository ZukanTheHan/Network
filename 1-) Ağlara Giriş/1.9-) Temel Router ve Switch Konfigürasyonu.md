# Temel Router ve Switch Konfigürasyonu

Yönetilebilen router ve switchlerde CLI açıp konfigürasyon işlemleri gerçekleşrtirilebilir. Bunun için herhangi bir konfigüsrasyon yapılmamış cihazda fiziksel olarak konsol portu takılarak veya terminal emülasyon programı aracılığıyla (PuTTY) CLI ekranına erişelebilir. Bunu simüle etmek için Packet Tracer programını kullanacağız. 

![image](https://user-images.githubusercontent.com/70758694/168429059-d9d7b93a-655c-42d4-9244-769d2a5bd92d.png)

Yukarıda görüldüğü gibi packet tracer programı üzerinden bir switch ve routera ait CLI elde ettik. Cihazlarda herhangi bir konfigüsrasyon bulunmadığı için bu işlemi sihirbaz yardımıyla yapılabilmesi amacıyla ilk başta sizi yönlendirebilir ama CLI üzerinden konfigürasyon yapmak çok etkili ve kolay bir yöntemdir. Onun için `no` yazıp enter ile burayı geçebiliriz. Bulunduğumuz mod bize temel komutları girmemizi sağlar. Bu moda **Kullanıcı** modu denir. **Yetkili** moda erişebilmek için `enable` yazmamız gerekiyor.

![image](https://user-images.githubusercontent.com/70758694/168429410-3efc72b8-9f0b-4f27-9e6b-40a0a6c7ec59.png)

Bulunduğunuz modda çalıştırabildiğiniz komutları görmek için `?` yazabilirsiniz. Yukarıda da görüldüğü gibi kullanıcı ve yetkili modda çalıştırabildiğimiz komut sayısı farklıdır. Yetkili moddan çıkış yapmak için `disable` komutunu kullanabilirsiniz. 

![image](https://user-images.githubusercontent.com/70758694/168430016-18ed3727-8171-4839-922d-9d8817ffc52c.png)

Komut tamamlamak için `tab` tuşunu kullanabilirsiniz. Komuttan sonra `?` işareti ile komutun alabiliceği parametreleri görebilirsiniz. Parametreleri girmezseniz veya yanlış girerseniz size bunun hakkında detaylı bir şekilde geri dönüş yapar. Bu örnekte cihazın saatini ayarladık. Bunun için `clock` komutundan yararlandık. Alabileceği parametreleri ve değer aralıklarını öğrenmek için `?` işaretinden yararlandık. Eğer komutun tamamına aşinaysak tamamını yazmamıza gerek yok. `show clock` komutunu yukarıda görüldüğü gibi kısaltma yaparak kullandım ve çalıştı. Çünkü kullandığım modda `sh` ve `clo` ile başlayan başka komutlar yok. Bunu teyitini `sh?` yazdıktan sonra tek başına show çıktısını verdiğinden aldım. Eğer olmayan bir komut girersek, yukarıda `fb` diye bir komut girmişiz, bunun bir cihaz olduğunu düşünecek ve DNS sorgusu yapmaya çalışacaktır. Buradan çıkmak için `ctrl+shift+6` kombinasyonunu kullanabilirsiniz.  

![image](https://user-images.githubusercontent.com/70758694/168430341-2c10c05d-bc67-4679-8c5b-4b1a473d41c1.png)

Konfigürasyon işlemleri için **Global Konfigürasyon** moduna giriş yapmamız gerekir. Bunun için configure terminal komutunun kısaltılmış halini `conf t` yazıyoruz. Burada ilk işlemimiz cihazın adını değiştirmek oldu. Bunu `hostname [Cihaz İsmi]` komutu ile gerçekleştirdik.  

## Parola Atama

Router ve switch cihazlarına konsol portu üzerinden veya telnet/ssh protokolleriyle erişilebilir. Router için ayrıca AUX portu bulunur. Bu porta bir modem bağlanarakta uzaktan ve fiziksel erişilmesi zor olan bölgelerdeki cihazlar için kullanılabilir. Erişim yöntemlerinin herbirine farklı parolalar atanabilir. Konsol portu bğalantısı için parola atamak istersek önce yetkili moda sonra global konfigürasyon moduna daha sonra ise line konfigürasyon moduna girmemiz gerekiyor, bunun içinde `line console 0` komutunu kullanırız. Bu line içerisinde `password [Girilecek Parola]` komutu ile parola atama işlemini gerçekleştirebiliriz. 

![image](https://user-images.githubusercontent.com/70758694/168441878-dfeda6bc-1c94-4eeb-9803-3f2f7c611454.png)

Parola ataması gerçekleştikten sonra `login` komutu ile artık konfigürasyonu gerçekleştirilen line için bu parola sorulacaktır. Yukarıda konsol, aux ve telnet/ssh için parola atamasını gerçekleştirdik. Bu yaptığımız konfigürasyonu görüntülemek için `show runnig-config` komutunu çalıştırdım ve aşağıdaki sonucu elde ettim.

![image](https://user-images.githubusercontent.com/70758694/168442000-b006622f-c633-43ab-ab56-9ba065409085.png)

Cihazın elektriği kesildiğinde yaptığımız her şey silenecektir. Bunun olmamasını istiyorsak `copy running-config startup config` komutunu veya `write` komutunu kullanabiliriz. İki komutta aynı şeyi gerçekleştirir. Aşağıdaki örnekte görüldüğü gibi yanlış bir şey yazıldığında CLI bize detaylı bir şekilde hatanın nedenini verir. Eğer atadığımız parolayı geri almak istiyorsak `no password` komutu ile bunu gerçekleştirebiliriz.

![image](https://user-images.githubusercontent.com/70758694/168479918-272fc804-a7e6-44f0-bae1-03fef94111e5.png)

![image](https://user-images.githubusercontent.com/70758694/168480082-abe66729-7860-4987-8a9a-479e21d00132.png)
![image](https://user-images.githubusercontent.com/70758694/168480100-76e55867-d04c-408d-bb5e-ccccf82240c3.png)

Atadığımız parolaları şifrelemek için `service password-encryption` komutunu kullanabiliriz. `sh running-config` komutu ile konfigürasyon dosyasını görüntülediğimizde artık parolamızın şifreli olduğunu görüyoruz. Bu şifreleme güvenli değildir. İki yönlü bir algoritma kullanılır ve hemen çözülebilir. Fiziksel olarak meraklı gözlerden parolanızı korumaya yardımcı olabilir. 

**Not:** PuTTY programı aracılığıyla cihazda çlaıştırıaln her bir komutun ve konfigürasyon dosyasının logu alınabilir. Aşağıdaki örnekte bu gösterilmiştir. 

![image](https://user-images.githubusercontent.com/70758694/168480659-b39c9b86-5234-49b3-ac34-57e21cecc38a.png)

## Switch ve Router Cihazlarına IP Adresi Atama

Switchler L2 cihazlardır. Aşağıdaki örnekte bulunan tüm arayüzler L2 arayüzlerdir. Onun için bu arayüzlerden birine IP adresi atayamazsınız. IP adresini atayabileceğimiz **interface vlan 1** arayüzü vardır. Tek yapmamız gereken `ip address [IP Adresi] [Subnet Maskesi]` komutunu ve arayüzün aktif olması için `no shutdown` komutunu çalıştırmaktır. Routerlar ise L3 cihazlar olduğu için tüm arayüzleri L3 yapıdadır ve tüm arayüzlere IP ataması gerçekleştirilebilir. 

![image](https://user-images.githubusercontent.com/70758694/168482013-5c157ed2-5b46-4748-958d-579c8c0f5970.png)
![image](https://user-images.githubusercontent.com/70758694/168482032-84f15e8d-c7af-474f-b5be-70e06f731e57.png)

![image](https://user-images.githubusercontent.com/70758694/168482070-d970082c-5a3b-4da5-ab3b-373b0d7ccaef.png)

Cihazın başka ağdan erişilebilir olmasını istiyorsak ya da cihazın başka ağlara erişebilir olmasını istiyorsak birde gateway adresi atamamız gerekir. `ip default-gateway [Gateway adresi]` komutu ile yapılabilir. 

![image](https://user-images.githubusercontent.com/70758694/168482350-291e8ef2-fc83-48f3-912a-23fd45e0cab5.png)

Router cihazlarına IP atamak için istediğimiz bir arayüze önce giriş yapmamız gerekir. Router cihazının arayüzlerinin nasıl isimlendirildiğini öğrenmek için `show ip interface brief` komutunu kullanabiliriz. Aşağıdaki örnekte olduğu gibi bize hangi arayüzlere sahip olduğunu ve durumlarını bildirecektir. Aşağıdaki örnekte 0/0/0 ve 0/0/1 arayüzlerine IP ve subnet maskesi atamaları yaptık. IPV6 ataması da gerçekleştirebiliriz.  

![image](https://user-images.githubusercontent.com/70758694/168483834-4ada6649-b25e-4531-8675-51dbdca90868.png)
![image](https://user-images.githubusercontent.com/70758694/168483917-8e49fcb4-22fe-4787-90b5-0160d43bf4ba.png)




