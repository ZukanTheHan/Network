# ICMPv6 RS ve ICMPv6 RA Mesajları

IPv6'da cihazlar IP adresi ve diğer bilgileri almak için Router Solicitation (RS) mesajını yollar. Router bu mesaja karşılık Router Advertisement (RA) mesajı yollar. Bu mesajla birlikte ağ adresini, prefiks uzunluğunu, varsayılan ağ geçidi bilgisini ve DNS bilgisini verebilir. 

Router Advertisement (RA) mesajı farklı bilgiler içerebilir:

1-) SLAAC (Stateless Link Address AutoConfig)

RA mesajının içinde iki tane önemli bit değeri vardır, biri Managed, diğeri Other. SLAAC durumunda ikisi de sıfırdır. Router, ağ adresini, prefiks uzunluğunu ve varsayılan ağ geçidi bilgisini verir ve kendi IP adresini oluşturmanı aynı zamanda DNS bilgini elle statik olarak atamanı bekler. Bu durumda alınan IP adresleri kayıt edilmez.

2-) SLAAC + DHCP 

Burada ise Manged biti 0, Other biti 1'dir. Ağ adresi, prefiks uzunluğu ve varsayılan ağ geçidi bilgileri verilir ve DNS gibi diğer bilgileri de DHCP sunucusundan alınmasını bekler. 

3-) Stateful DHCP 

Managed biti 1, Other biti 0 değerindedir. Burada tüm bilgilerin DHCP sunucusundan alınmasını ister. Bu şekilde IP adresleri kayıt altında tutulur.

IPv6 adresi türetmek için EUI-64 veya Rastgele Türetme işlemleri gerçekleştirilir. EUI-64 işleminde son 64 biti cihazın MAC adresinden türetme yoluna gidilmiş. Bunun için iki 24 bitlik kısmın arasına ff:fe yazılmış. 

D7:88:99:A1:45:12 => D7:88:99:FF:FE:A1:45:12 => 2001:DE80:1000:1:D788:99FF:FEA1:4512 

Eğer cihazın MAC adresinin 7.biti sıfırsa bire dönüştürülürdü. Bu işlemdeki kusursa bir cihazı nerede olursa olsun takip edebiliyoruz. O yüzden günümüzde artık kullanılmıyor. 

Rastgele Türetme işlemindeyse son 64 bit rastgele olarak türetilir. Rastgele türetildiği için başka bir IP ile çakışma gerçekleşebilir. Bunu önlemek için Duplicate Address Detection (DAD) kullanılır. 

Link Local adreslerde de, fe80::/10, son 64 biti rastegele türetilir. Routerlar LLA değerlerini EUI-64 tekniğine göre belirlerler. 



