# Ağ ve Host Kısmı

IPv4 adresi, bir ağ bölümü ve bir host bölümünden oluşan 32 bitlik hiyerarşik bir adrestir. 

![image](https://user-images.githubusercontent.com/70758694/158998525-da353da3-d879-41ed-baf8-6ed03e7ed19a.png)

Adresin ağ kısmındaki bitler, aynı ağda bulunan tüm cihazlar için aynı olmalıdır. Adresin host bölümündeki bitler, bir ağdaki belirli bir hostu tanımlamak için benzersiz olmalıdır. Ağ bölümünde iki host aynı bit modeline sahipse, bu iki host aynı ağda bulunur.

IPv4 adresinin ağ ve host kısımlarını belirlemek için kullanılan değere alt ağ maskesi (subnet mask) denir. 

![image](https://user-images.githubusercontent.com/70758694/158999245-deb40f1f-103b-45b0-8172-503ca7cadb6e.png)

Alt ağ maskesinde bulunan ardışık 1 değerleri ağ kısmını, 0 değerleri ise host kısmını oluşturur. Bunun yazımını kolaylaştırmak için prefiks uzunluğu kullanılır. Bu değerde ağ kısmında bulunan 1 değerleri toplam sayısıdır. Yukarıdaki örnek için bu değer 24'tür. 192.168.10.10/24 veya 192.168.10.10 255.255.255.0 şeklinde yazılabilir.

![image](https://user-images.githubusercontent.com/70758694/159000053-938aa36f-948e-40c3-8e21-3ea5ca4ebeb9.png)

Aslında alt ağ maskesi aynı zamanda bize ağda kaç tane host olabileceğini de söylüyor. /24 için host kısmında 8 bit kalıyor. 2^8 için  256 tane host adresi tanımlayabiliyoruz. 

192.168.1.10/24 adresi için ağ adresi host kısmının tümünün sıfır olduğu ilk adrestir. Ağ adresleri yönlendirme tablolarında kullanılır.

Son adres ise host kısmının tümünün 1 olduğu adres yani 192.168.1.255/24, broadcast adresidir. Ağdaki tüm cihazlara paket iletmek için kullanılır. 

Ağ ile broadcast adresi arasında kalan aralık, 192.168.1.1-254, host IP aralığıdır. 

Unicast adresle ağda bulunan tek bir cihaza paket gönderilebilir. 

Broadcast adresiyle ağdaki tüm cihazlara paket gönderilebilir. Bunun hedef IP adrese 255.255.255.255 ya da ağ adresimiz 192.168.1.0/24 ise 192.168.1.255 yazarak yapabiliriz. Yönlendiriciler broadcast adresleri geçirmezler. 192.168.1.255 ise bir directed broadcast adresidir. Router bunu unicast gibi iletebilir ve hedef ağa geldiğinde hedef ağdaki router ağındaki tüm cihazlara paket gönderebilir. Varsayılan da güvenlik sorunları nedeniyle bu kapalıdır. 

Multicast paketi, çok noktaya yayın adresi olan hedef IP adresine sahip bir pakettir. IPv4, 224.0.0.0 ila 239.255.255.255 adreslerini multicast aralığı olarak ayırmıştır.

Belirli multicast paketlerini alan bilgisayarlara multicast istemcileri denir. Multicast istemcilerine IP adreslerinin yanında birde multicast adresi atanır. Bu sayede ağdaki belirli hedeflere spesifik paket gönderimi sağlanır. 



