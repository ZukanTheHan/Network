# Varsayılan Ağ Geçidi (Default Gateway)

Varsayılan ağ geçidi, trafiği diğer ağlara yönlendirebilen ağ cihazıdır (yani yönlendirici - router).

Bir ağda, varsayılan ağ geçidi genellikle şu özelliklere sahip bir routerdır:

- Yerel ağdaki diğer bilgisayarlarla aynı adres aralığında yerel bir IP adresine sahiptir.
- Verileri yerel ağa kabul edebilir ve verileri yerel ağdan iletebilir.
- Trafiği diğer ağlara yönlendirir.
- Yerel ağın dışına trafik göndermek için varsayılan bir ağ geçidi gerekir. Varsayılan ağ geçidi yoksa, varsayılan ağ geçidi adresi yapılandırılmamışsa veya varsayılan ağ geçidi kapalıysa trafik yerel ağın dışına iletilemez.

Bir bilgisayarın yönlendirme tablosu (routing table) varsayılan ağ geçidinin adresini içerecektir. IPv4'te bilgisayar, varsayılan ağ geçidinin IPv4 adresini DHCP protokülünden dinamik olarak alır veya manuel olarak yapılandırılır. IPv6'da routing varsayılan ağ geçidi adresini bildirir veya bilgisayar manuel olarak yapılandırılabilir.

Varsayılan ağ geçidinin yapılandırılması, bilgisayarın yönlendirme tablosunda varsayılan rota (default route) oluşturur. Varsayılan yol, bilgisayarınızın uzak bir ağla bağlantı kurmaya çalıştığında izleyeceği yoldur.

Bir Windows bilgisayarında, bilgisayar yönlendirme tablosunu görüntülemek için route print veya netstat -r komutu kullanılabilir. Her iki komut da aynı çıktıyı üretir. 

netstat -r komutunun girilmesi, mevcut TCP/IP ağ bağlantılarıyla ilgili üç bölüm görüntüler:

Interface List - Ethernet, Wi-Fi ve Bluetooth adaptörleri dahil olmak üzere bilgisayardaki her ağ özellikli arabirimin MAC adresini ve atanan arabirim numarasını listeler.

IPv4 Route Table - Doğrudan bağlantılar, yerel ağ ve yerel varsayılan yollar dahil olmak üzere bilinen tüm IPv4 yollarını listeler.

IPv6 Route Table - Doğrudan bağlantılar, yerel ağ ve yerel varsayılan yollar dahil olmak üzere bilinen tüm IPv6 yollarını listeler.

Uzak bir ağa paket gönderilmek isteniyorsa paket, routera iletilir.

Router, paketin hedef IP adresini inceler ve paketin nereye iletileceğini belirlemek için yönlendirme tablosunu arar. Yönlendirme tablosu, bilinen tüm ağ adreslerinin ve paketin nereye iletileceğinin bir listesini içerir. Router, paketi en iyi eşleşen rota girişini kullanarak iletir.

Yönlendirme tablosu, üç tür rota girişini saklar:

Doğrudan bağlı ağlar - Routerların bir arayüzü (interface) bir IP adresiyle yapılandırıldığında ve etkinleştirildiğinde doğrudan bağlı bir rota ekler. Her router arayüzü farklı bir ağ kesimine bağlıdır. Şekilde, R1 IPv4 yönlendirme tablosundaki doğrudan bağlı ağlar 192.168.10.0/24 ve 209.165.200.224/30 olacaktır.

Uzak ağlar - Routerlar, ya bir yönetici tarafından açıkça yapılandırılarak ya da dinamik bir yönlendirme protokolü kullanarak ve bu şekilde rota bilgilerini değiş tokuş ederek uzak ağlar hakkında bilgi edinir. Şekilde, R1 IPv4 yönlendirme tablosundaki uzak ağ 10.1.1.0/24 olacaktır.

Varsayılan rota - Bir bilgisayar gibi, çoğu router da varsayılan bir rota girişi içerir. Varsayılan rota, IP yönlendirme tablosunda daha iyi bir eşleşme olmadığında kullanılır. Şekilde, R1 IPv4 yönlendirme tablosu büyük olasılıkla tüm paketleri R2 routerına iletmek için varsayılan bir rota içerecektir.

![image](https://user-images.githubusercontent.com/70758694/158965292-7d2efce7-8209-4ec1-80fe-2df1a352b0db.png)

Bir router, uzak ağlar hakkında iki yoldan biriyle bilgi edinebilir:

Manuel olarak - Uzak ağlar, statik rotalar kullanılarak routing tablosuna manuel olarak girilir.

Dinamik Olarak - Uzak rotalar, dinamik bir yönlendirme protokolü kullanılarak otomatik olarak öğrenilir.

Statik rotalar, manuel olarak yapılandırılan rota girişleridir. Statik rota, uzak ağ adresini ve bir sonraki routerın IP adresini içerir.

Ağ topolojisinde bir değişiklik olursa, statik rota otomatik olarak güncellenmez ve manuel olarak yeniden yapılandırılması gerekir.

Dinamik bir yönlendirme protokolü, routerın, diğer routerlardan varsayılan bir rota da dahil olmak üzere uzak ağlar hakkında otomatik olarak bilgi edinmelerini sağlar. Dinamik yönlendirme protokollerini kullanan routerlar, yönlendirme bilgilerini diğer routerlarla otomatik olarak paylaşır ve ağ yöneticisini dahil etmeden herhangi bir topoloji değişikliğini telafi eder. Ağ topolojisinde bir değişiklik olması durumunda routerlar bu bilgileri dinamik yönlendirme protokolünü kullanarak paylaşır ve routing tablolarını otomatik olarak günceller.

Dinamik yönlendirme protokolleri arasında OSPF ve EIGRP bulunur.
