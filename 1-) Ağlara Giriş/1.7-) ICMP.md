# ICMP

ICMP protokolü bir üçüncü katman protokolüdür. ICMP protokolünün bilinen en temel özelliği ping atabilmemizi sağlamasıdır. Bunun yanında bağlantı kontrolü, hedefe ulaşma bilgisi ve paketin yaşam ömrü hakkında bilgilerde verir. Örnek olarak, gönderdiğimiz bir veri hedefe ulaşmadığında son cihaz veya ara ağ cihazlarından biri ICMP protokolünü kullanarak **Destination Unreachable** bilgisini gönderir. Paketlerin bir yaşam ömrü olduğundan daha önce bahsetmiştik. Buna TTL (Time-to-live) değeri denir. Eğer paket bir atlama noktasına yani bir router ulaştığında TTL değeri sıfırlanmışsa paket çöpe atılır ve router tarafından ICMP prtokolü kullanılarak bir **Time Exceeded** bilgisi gönderilir. IP başlığında eklenen bu TTL değeri **Routing Loop** yani bir paketin yanlış konfigürasyon sonucunda sonsuza dek ağı meşgul etmesin diye kullanılan bir değerdir. Diğer taraftan bağlantının sorunsuz çalıştığını anlamak için ağ yönetici ping paketleri yollayarak **Host Reachbility** olarak bilinen bağlantı testini yapabilir. 

ICMP, özellikle IPv6'de oldukça önemlidir. Çünkü, MAC adresini cihazlar ICMPv6 protokolünü kullanarak öğrenir. Buna IPv4'te ARP, IPv6'da Neighbor Discovery denildiğinden bahsetmiştik. ICMP olmazsa IPv6'da ağ haberleşmesi olmaz. 

## ICMP Paket Formatı
![image](https://user-images.githubusercontent.com/70758694/159171064-e42703a2-5b2e-4cdd-aea2-a847cb77dde0.png)

ICMP paketinde port numarası yoktur. Dördüncü katman bilgisi içermez. Yaygın kullanılan type ve code değerleri:
- type:0 code:0 - Echo reply, ping isteğine karşı gönderilen cevaptır.
- type:8 code:0 - Echo request, ping atmak kullanılır.
- type:3 code:0 - Destination Unreachable, hedefe ulaşılmadığında gönderilen hata mesajıdır. Burada code 0 olduğu için Net Unreachable bilgisi dönmüştür. Paket ağa ulaşamamıştır.
- type:3 code:1 - Host unreachable, son cihaza ulaşılamaması durumunda gönderilir, mesela bir sunucuya ulaşılmak isteniyordur ama sunucu kapatılmıştır ve yönlendirici sunucuya ulaşamaz. 
- type:3 code:2 - Protocol unreachable, paket içerisinde gönderilen protokol bilgisi eşleştirelemediği zaman dönen mesajdır. Buradaki protokol bilgisi tcp:6, udp:17 veya ICMP:1 bilgisidir. Bunlardan biriyle eşleşmediği zaman bu mesaj döndürülür.
- type:3 code:3 - Port unreachable, hizmet almak istenen port kapalıysa geriye döndürülen mesajdır. Örnek olarak bir http ile çalışan bir web sitesini açmak istediniz ama 80.port cevap vermediği için ulaşamadınız.
- 5 - Redirect, paketi iletilmek için başka bir rota bilgisi iletmek için kullanılır.
- 11 - Time exceeded, TTL değeri sıfırlandığında dönen cevaptır.

IPv6 için code değerleri ve anlamları hemen hemen aynıdır:
- 0 - Ağa ulaşılamadı.
- 1 - Bağlantı bir şekilde engellendi. Bu genellikle firewall tarafından engellenen bağlantılar için geri döndürülen mesajdır.
- 2 - Kaynak adresi yönlendirelemediği zaman döndürülen mesajdır. Örnek olarak LLA adresleri routerlar tarafından uzak ağlara yönlendirelemezler.
- 3 - Hedefe ulaşılamadığı zaman geri döndürülen mesajdır.
- 4 - Porta ulaşılamadığı zaman geri döndürelen mesajdır.
 


