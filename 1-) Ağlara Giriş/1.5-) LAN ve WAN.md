# LAN ve WAN

En yaygın iki ağ altyapısı türü, Yerel Alan Ağları (LAN'lar) ve Geniş Alan Ağları'dır (WAN'lar). LAN, küçük bir coğrafi alanda kullanıcılara ve uç cihazlara erişim sağlayan bir ağ 
altyapısıdır. LAN genellikle bir kuruluş, ev veya küçük işletme ağı içindeki bir departmanda kullanılır. WAN, genellikle daha büyük bir şirket veya telekomünikasyon hizmet 
sağlayıcısı tarafından sahip olunan ve yönetilen, geniş bir coğrafi alan üzerindeki diğer ağlara erişim sağlayan bir ağ altyapısıdır.

![image](https://user-images.githubusercontent.com/70758694/153580973-2ec75785-e3ee-4997-82a8-ec8af25acf77.png)

**LAN**

- Sınırlı bir alanda uç cihazları birbirine bağlar.
- Tek bir kuruluş veya kişi tarafından yönetilir.
- LAN için haberleşmede yüksek hızlı bant genişliği sağlar.

Teknolojilerine örnek olarak Ethernet (IEEE 802.3) ve Kablosuz LAN (IEEE 802.11) verilebilir.

**WAN**

- Geniş coğrafi bölgelerde LAN'ları birbirine bağlar.
- Genellikle bir veya daha fazla servis sağlayıcı tarafından yönetilir.

Teknolojilerine örnek olarak ADSL (PPPoE), Kablo Net (DOCSIS), Dial Up (PPP) ve Fiber Internet (Metro Ethernet) verilebilir.

![image](https://user-images.githubusercontent.com/70758694/153582148-3623f1b8-605a-4bd0-94ca-557f5a23b5e5.png)

Bu şekilde, 16 LAN ve 20 WAN olmak üzere toplam 36 ağ (network) bulunmaktadır.

## Intranet ve Extranet

İntranet, genellikle bir kuruluşa ait olan LAN'ların ve WAN'ların özel bağlantısını belirtmek için kullanılan bir terimdir. Bir intranet, yalnızca kuruluşun üyeleri, çalışanları 
veya yetkisi olan diğer kişiler tarafından erişilebilir olacak şekilde tasarlanmıştır.

Bir kuruluş, farklı bir kuruluş için çalışan ancak kuruluşun verilerine erişmesi gereken kişilere güvenli erişim sağlamak için bir extranet kullanabilir. Extranet için bazı örnekler:

- Doktorlarından randevu alabilmeleri için hastalarına rezervasyon sistemi sağlayan bir hastane
- İlçesindeki okullara bütçe ve personel bilgisi sağlayan yerel bir eğitim ofisi

![image](https://user-images.githubusercontent.com/70758694/153586085-c1eab753-cb2b-4caf-ba08-49bb64cbbe6c.png)


