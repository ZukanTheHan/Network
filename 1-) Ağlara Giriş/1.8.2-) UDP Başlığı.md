# UDP Başlığı

![image](https://user-images.githubusercontent.com/70758694/161415840-3bb65360-28b2-4899-976c-4ea5e58ca4c5.png)

UDP TCP'ye göre oldukça sade bir protokol. Önemli olan sadece kaynak ve hedef port numarası. UDP durumsuz bir protokoldür, yani ne istemci ne de sunucu iletişim oturumunun durumunu izlemez. UDP'yi taşıma protokolü olarak kullanırken güvenilirlik gerekiyorsa, uygulama tarafından ele alınmalıdır. 

**Source Port**: Kaynak uygulamayı bağlantı noktası numarasına göre tanımlamak için kullanılan 16 bitlik bir alan.

**Destination Port**: Hedef uygulamayı bağlantı noktası numarasına göre tanımlamak için kullanılan 16 bitlik bir alan.

**Length**: UDP datagram başlığının uzunluğunu gösteren 16 bitlik bir alan.

**Checksum**: Datagram başlığının ve verilerin hata kontrolü için kullanılan 16 bitlik bir alan.

UDP için en uygun üç tür uygulama vardır:

Canlı video ve multimedya uygulamaları - Bu uygulamalar bir miktar veri kaybını tolere edebilir, ancak çok az gecikme veya hiç gecikme olmaması gerekir. TCP ile bu bağlantı kurulursa TCP'de çok fazla kontrol durumu olduğu için gecikme yaşanacaktır. Örnek, VoIP ve canlı video akışı.

Basit istek ve yanıt uygulamaları - Bir bilgisayarın bir istek gönderdiği ve yanıt alabileceği veya almayabileceği basit işlemlere sahip uygulamalar. Örnek, DNS ve DHCP. Bu iki uygulamada da eğer bir paket kaybı yaşanırsa tekrar gönderim sağlanır ve TCP'ye oranla çok daha hızlı gerçekleşir.

Güvenilirliği kendileri yöneten uygulamalar - Akış denetimi, hata algılama, bildirimler ve hata kurtarmanın gerekli olmadığı veya uygulama tarafından gerçekleştirilebildiği tek yönlü iletişim. Örnek, SNMP ve TFTP. SNMP ağ cihazlarından bilgi almak için kullandığımız bir protokoldür. Eğer bir veri kaybı olursa bunu kendisi kontrol eder. TFTP ise dosya gönderme protokolüdür. Burada da kullanılan uygulama dosya transferini izleyebilir.
